# Wstęp-do-sztucznej-inteligencji


### Zadanie 1

Które z następujących zadań wymagają w Twojej opinii inteligencji od człowieka:

• wypełnianie deklaracji PIT,

Wymaga inteligencji od człowieka, choć proces może być ułatwiony przez narzędzia komputerowe i programy do rozliczeń podatkowych, nadal trzeba rozumieć przepisy podatkowe oraz umieć rozróżnić swoją sytuacje finansową.  Ponadto, wypełnienie formularza PIT może również wymagać interpretacji nowych przepisów podatkowych (które dosyć często się zmieniają), co dodatkowo podnosi poziom skomplikowania zadania. Dlatego też, mimo wsparcia technologicznego, wypełnianie deklaracji PIT pozostaje zadaniem, które w znacznym stopniu wymaga ludzkiej inteligencji.


• streszczanie tekstu,

Wymaga ludzkiej inteligencji, proces streszczenia nie polega jedynie na skróceniu tekstu, ale także na zrozumieniu jego treści, wyodrębnieniu najważniejszych informacji oraz przedstawieniu ich w zwięzły i prosty sposób. Choć istnieją narzędzia do automatycznego streszczania tekstu, to proces ten nadal pozostaje trudny do zautomatyzowania w sposób całkowicie efektywny, zwłaszcza w przypadku bardziej złożonych tekstów czy tekstów o tematyce specjalistycznej (często nie jest w stanie wytłumaczyć czegoś w łatwy do zrozumienia sposób). Dlatego też, streszczanie tekstu to zadanie, które w dużej mierze wymaga ludzkiej inteligencji.

• tłumaczenie tekstu,

Wymaga inteligencji ludzkiej. Chociaż istnieją narzędzia do automatycznego tłumaczenia, to przekład wiernie oddający sens i kontekst oryginalnego tekstu nadal stanowi wyzwanie. Ludzka inteligencja jest niezbędna do zrozumienia kontekstu kulturowego, idiomów, frazeologii i innych elementów, które mogą być trudne do przeniesienia na inny język za pomocą algorytmów. Ponadto, inteligencja ludzka pozwala tłumaczowi na dokonywanie trafnych wyborów w zakresie odpowiedniego stylu, tonu oraz zrozumienia intencji autora tekstu, co jest kluczowe dla zachowania jego integralności podczas tłumaczenia. Oczywiście, dla krótszych/łatwiejszych tekstów posługiwanie się takimi narzędziami jest jak najbardziej efektywne i wtedy nie potrzeba inteligencji ludzkiej do wykonania takiego tłumaczenia.

• klasyfikacja tekstu do kategorii tematycznych,

Nie wymaga inteligencji ludzkiej. Klasyfikacja tekstu do kategorii tematycznych, w dużej mierze, może być przeprowadzana bez udziału ludzkiej inteligencji. Technologie oparte na uczeniu maszynowym oraz algorytmach klasyfikacji są skuteczne w automatycznym przypisywaniu tekstów do odpowiednich kategorii na podstawie analizy słów kluczowych, kontekstu i struktury zdania. W przypadku klarownych i jednoznacznych treści, takich jak np. artykuły naukowe czy wiadomości prasowe. Jednakże, w bardziej złożonych sytuacjach, gdzie teksty są wieloznaczne, a kontekst wymaga głębszego zrozumienia, możliwości algorytmów mogą być mniej skuteczne.

• odpowiadanie na proste pytania zadawane w języku naturalnym (np. polskim),

Nie wymaga inteligencji ludzkiej. Automatyczne odpowiadanie na proste pytania w języku naturalnym może być skuteczne w przypadku klarownych i jednoznacznych lub średnio skomplikowanych pytań dotyczących faktów lub informacji, jednakże w przypadku bardziej złożonych pytań wymagających interpretacji kontekstu czy empatii narzędzia są w tych tematach bardzo ograniczone.

• układanie rozkładu jazdy transportu miejskiego,

Częściowo wymaga inteligencji ludzkiej. Różne narzędzia informatyczne mogą wspierać ten proces poprzez symulacje, analizę danych dotyczących ruchu itd. Systemy informatyczne mogą być także wykorzystane do szukania optymalnych tras, minimalizacji czasu oczekiwania na przesiadki etc.
W rezultacie, układanie rozkładu jazdy transportu miejskiego to zadanie, które wymaga ludzkiej inteligencji jaki i zaawansowanych technologii. Ludzka inteligencja jest niezbędna do zrozumienia kontekstu i potrzeb użytkowników, podczas gdy technologie wspierają proces.


• programowanie (pisanie programów komputerowych),

Wymaga inteligencji ludzkiej. Choć istnieją narzędzia i środowiska programistyczne, które wspierają ten proces, to nadal decydującą rolę odgrywa ludzka kreatywność, myślenie abstrakcyjne, zdolność logicznego rozumowania oraz umiejętności projektowania odpowiedniego projektu w optymalny i sensowny sposób. Oczywiście, jeśli chodzi o pisanie kodu, w dużej mierze człowiek przestaje być do tego potrzebny, ale to nie zmienia faktu, że ktoś nadal musi tym odpowiednio zarządzać.

• „programowanie” kanałów telewizyjnych,

Nie wymaga inteligencji ludzkiej. Programowanie kanałów telewizyjnych to zadanie, które może być realizowane przy użyciu narzędzi do zarządzania treścią oraz analizy danych. Ludzka inteligencja jest potrzebna tylko do przeanalizowania danych już obliczonych przez narzędzia oraz określania harmonogramu emisji na ich podstawie (prawdopodobnie i tak jest to już w dużej mierze wykonywane automatycznie).

• testowanie oprogramowania,

Testowanie oprogramowania to zadanie, które wymaga ludzkiej inteligencji i narzędzi technologicznych. Ludzie planują testy, identyfikują błędy i analizują wyniki. Narzędzia technologiczne, takie jak automatyzacja testów, pomagają w szybszym i skuteczniejszym przeprowadzaniu testów oraz monitorowaniu jakości oprogramowania. Dzięki współpracy inteligencji ludzkiej i technologii, zapewniamy wysoką jakość oprogramowania przed jego wprowadzeniem do użytku.

• komponowanie muzyki,

Wymaga inteligencji ludzkiej. Komponowanie muzyki wymaga ludzkiej kreatywności do tworzenia melodii, harmonii oraz znajomości narzędzi muzycznych, takich jak instrumenty, oprogramowanie muzyczne czy sprzęt nagraniowy. Te narzędzia pomagają kompozytorom przenieść swoje pomysły muzyczne na konkretny dźwięk. Podsumowując, bez dobrego pomysłu, czyli kreatywnej myśli, nie powstanie dobra muzyka.


• rozwiązywanie układów równań / symboliczne obliczanie pochodnych funkcji,

Nie wymaga inteligencji ludzkiej. Istnieją algorytmy oraz narzędzia komputerowe, które potrafią rozwiązać większość układów równań/pochodnych, a nawet wszystkie, przy odpowiednio skonfigurowanych warunkach. Oczywiście, istnieją problemy, które mogą być zbyt skomplikowane lub nieodpowiednio zdefiniowane, by mogły być rozwiązane automatycznie przez narzędzia komputerowe. Dobrym przykładem takiego narzędzia jest Wolfram Alpha, które potrafi rozwiązać wiele rodzajów równań i problemów matematycznych. Niemniej jednak, dla bardziej skomplikowanych zadań, konieczne może być udzielenie przez człowieka odpowiednich wskazówek lub metod, którymi mają być obliczone wyniki.

• symboliczne całkowanie funkcji,

Częściowo wymaga inteligencji ludzkiej. Chociaż pewnie istnieją narzędzia komputerowe do automatycznego obliczania całek (choć osobiście z żadnych nie korzystałem), to nadal wydaje mi się że wymagają one odpowiedniego zrozumienia, zwłaszcza w bardziej złożonych przypadkach, gdzie niezbędna jest analiza problemu i podejmowanie decyzji dotyczących metod obliczeń.

• kierowanie samochodem.

Wymaga inteligencji ludzkiej. Pomimo postępującego rozwoju systemów wspomagających kierowcę oraz samochodów z automatycznym sterowaniem, wciąż istnieją sytuacje, które wymagają ludzkiego rozumienia i elastyczności w podejmowaniu decyzji, zwłaszcza w przypadku nieprzewidzianych zdarzeń drogowych. Dlatego kierowanie samochodem nadal pozostaje zadaniem, które w dużym stopniu wymaga ludzkiej inteligencji. Choć coraz mniej potrzebna jest ona np. w przypadku prowadzenia samochodów Tesli, to nadal te pojazdy nie są na tyle popularne, aby można było stwierdzić, że kierowanie samochodem nie wymaga inteligencji.
